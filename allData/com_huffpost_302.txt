http://www.huffingtonpost.gr/entry/to-athens-technopolis-jazz-festival-epistrefei-me-perissoteres-jazz-ekdeloseis_gr_5b0fd68be4b0fcd6a83406dc
['Huffpost Greece']
2018-05-31 14:27:42+03:00
Το Athens Technopolis Jazz Festival επιστρέφει με περισσότερες jazz εκδηλώσεις
 
Ladies and gentlemen are you ready to jazz? Are you ready to meet your jazz self? Αυτή τη χρονιά, μαζί με την ενηλικίωση του αγαπημένου Athens Technopolis Jazz Festival έρχεται και ένα πιο πλούσιο από ποτέ πρόγραμμα παράλληλων εκδηλώσεων, το οποίο μοιάζει να γεννήθηκε μέσα από έναν ιδιαίτερα ενδιαφέροντα και «γεμάτο» αυτοσχεδιασμό, αφού κάθε ένα από τα side events θα μας φέρει πιο κοντά στη jazz εκδοχή του εαυτού μας και θα μας κάνει να αγαπήσουμε ακόμα περισσότερο τον «κόσμο» της jazz και το φεστιβάλ!

Η Τεχνόπολη ανοίγει διάπλατα τις πύλες της και μας παρουσιάζει, μαζί με ένα μουσικό πρόγραμμα 7 ημερών, το φετινό Festival’s pick: δύο επιπλέον μουσικά σχήματα που θα καταλάβουν χώρους του Βιομηχανικού Μουσείου Φωταερίου. Ο λόγος για τους Drums & Voice Jazztronica Duo, ένα πρωτότυπο ντούο με Nu Jazz κατευθύνσεις, και τον Alex Dante PlaysF. Chopin’s «Nocturnes» σε ένα solo project με μοναδικά ογκώδες ηχητικό πεδίο.

Μαζί με αυτή τη νέα «άφιξη» έρχεται για πρώτη φορά και το JAZZPOiNT Booknotes, μία δράση που εντάσσεται στο πλαίσιο της Αθήνα 2018 Παγκόσμια Πρωτεύουσα Βιβλίου, μια διεθνή διάκριση που έλαβε ο δήμος της Αθήνας και η πόλη μας από την UNESCO με διάρκεια ενός χρόνου, από τις 23 Απριλίου 2018 έως τις 22 Απριλίου 2019. Το JAZZPOiNT, μετά από δύο χρόνια επιτυχημένου book-jamming στο μουσικό στέκι της οδού Ακαδημίας, έρχεται για δύο βράδια στην Τεχνόπολη για να μας παρουσιάσει το πρωτότυπο αυτό βιβλιομουσικό project, σε επιμέλεια της συγγραφέως Μαρίας Γιαγιάννου. Στην πρώτη συνάντηση, η συγγραφέας Αλεξάνδρα Κ*, έχοντας ανά χείρας το μυθιστόρημά της «Πώς φιλιούνται οι αχινοί» (Πατάκης, 2017), συναντά το μουσικό Θοδωρή Ιωσηφίδη και το πιάνο του και μας δίνουν ένα καλοκαιρινό φιλί που τσιμπάει το μάγουλο της πόλης ενώ στη δεύτερη μαζί με τους 30 λογοτέχνες που πέρασαν από τη σκηνή του Jazz Point, ποιητές και πεζογράφους, αναζητούμε τι «συνδέει τη γραφή με τη μουσική» κλείνοντας εορταστικά τον πρώτο κύκλο του BOOKNOTES.