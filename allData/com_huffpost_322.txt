http://www.huffingtonpost.gr/entry/apodothekan-episemes-kateyories-ston-harvey-weinstein-liyes-ores-afoe-delose-oti-den-tha-katethete-se-dikasterio_gr_5b0f8f32e4b05ef4c22ac033?utm_hp_ref=gr-homepage
['Huffpost Greece']
2018-05-31 09:04:54+03:00
Αποδόθηκαν επίσημες κατηγορίες στον Harvey Weinstein από σώμα ενόρκων - ο παραγωγός δήλωσε ότι δεν θα καταθέσει
 
«Ένα βήμα πιο κοντά στην απόδοση ευθυνών», είπε ο εισαγγελέας του Μανχάταν Cyrus Vance Jr, αμέσως μετά την επίσημη απόδοση κατηγοριών στον Weinstein.

Η κίνηση αυτή αποτελεί το επόμενο βήμα – κατά το Αμερικάνικο δικαστικό σύστημα – μετά την απαγγελία κατηγοριών και την εγγύηση ενός εκατομμυρίου δολαρίων που πλήρωσε στις αρχές.

Η ανακοίνωση των κατηγοριών, ήρθε λίγες ώρες αφού οι δικηγόροι του Weinstein είπαν ότι είχε αποφασίσει να μην καταθέσει στο δικαστήριο, ενώπιον ενόρκων.

Ο δικηγόρος του ατιμασμένου παραγωγού, ο Benjamin Brafman, είπε ότι θα αντιμετωπίσει με πολεμική διάθεση τις κατηγορίες και θα ζητήσει από το δικαστήριο να τις απορρίψει. Αποκάλεσε τις κατηγορίες «αβάσιμες» και επανέλαβε ότι ο Weinstein τις αρνείται.

Σε μια δήλωσή του, ο Vance είπε, «Ένα μεγάλο σώμα ενόρκων ψήφισε να καταγγείλει τον Harvey Weinstein με τις κατηγορίες του βιασμού πρώτου και τρίτου βαθμού και εγκληματικών σεξουαλικών πράξεων πρώτου βαθμού».

Συνέχισε λέγοντας, «Η καταγγελία φέρνει τον κατηγορούμενο ένα βήμα πιο κοντά στην απόδοση ευθυνών για τα βίαια εγκλήματα που διέπραξε και για τα οποία κατηγορείται. Το γραφείο μας θα δικάσει αυτή την υπόθεση όχι στα Μέσα Ενημέρωσης, αλλά στο δικαστήριο, ως όφειλε. Η πρόσφατη επίθεση του κατηγορούμενου στην ακεραιότητα των θυμάτων και στη νομική διαδικασία είναι προβλέψιμη. Είμαστε σίγουροι ότι όταν οι ένορκοι ακούσουν τις αποδείξεις, θα απορρίψουν την αντεπίθεσή του»