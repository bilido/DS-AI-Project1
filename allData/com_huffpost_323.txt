http://www.huffingtonpost.gr/entry/kitty-spencer-aete-einai-e-anipsia-tes-priykipissas-diana-poe-travexe-ta-vlemmata-sto-yamo-toe-priykipa-harry_gr_5b0fb4f4e4b05ef4c22afad6?utm_hp_ref=gr-homepage
['Huffpost Greece']
2018-05-31 13:41:18+03:00
Kitty Spencer: Αυτή είναι η ανιψιά της πριγκίπισσας Diana που τράβηξε τα βλέμματα στο γάμο του πρίγκιπα Harry
 
Η Lady Kitty Spencer ήταν μόλις επτά χρονών όταν η θεία της, πριγκίπισσα Diana, σκοτώθηκε σε αυτοκινητιστικό δυστύχημα στο Παρίσι, το 1997. Είκοσι χρόνια αργότερα, η Lady Kitty φαίνεται πως έχει κληρονομήσει την αγάπη της θείας της για τη μόδα, καθώς πρόσφατα έγινε πρέσβειρα του οίκου Bulgari.

Ποιο είναι όμως το 27χρονο ανερχόμενο μοντέλο που συζητιέται πολύ;

Πρωτότοκη κόρη του μικρού αδερφού της Diana, Charles Spencer και του μοντέλου Victoria Lockwood, η Lady Spencer έχει περπατήσει στην πασαρέλα διάσημων οίκων μόδας όπως του Dolce & Gabbana κατά τη διάρκεια της Εβδομάδας Μόδας στο Μιλάνο.

Η ανιψιά της Diana και νέο «it girl» όπως την αποκαλούν, σπούδασε Ψυχολογία, Πολιτική και Λογοτεχνία, πριν φύγει για την Φλωρεντία όπου συνέχισε τις σπουδές της στην Ιστορία της Τέχνης και αργότερα επέστρεψε στο Λονδίνο για μεταπτυχιακό στη διαχείριση επιχειρήσεων.

Η πρώτη φορά που είδαμε τη Lady Spencer στο πλευρό της βασιλικής οικογένειας, ήταν το 2007 στο μνημόσυνο της πριγκίπισσας Diana, ενώ αργότερα της απονεμήθηκε ο τίτλος της περιζήτητης, δημοφιλούς εργένισσας από το περιοδικό Tatler. Η Lady Kitty ασχολείται με φιλανθρωπικά έργα, βοηθάει κοινότητες και στηρίζει τους άστεγους νέους.