http://www.huffingtonpost.gr/entry/den-einai-klise-alla-e-praymatikoteta-an-forate-yealia-eiste-pio-exepnoi_gr_5b0f95dbe4b0870ebd082cca?utm_hp_ref=gr-homepage
['Huffpost Greece']
2018-05-31 09:52:06+03:00
Δεν είναι κλισέ, αλλά η πραγματικότητα: Αν φοράτε γυαλιά, είστε πιο έξυπνοι
 
Οι άνθρωποι που φοράνε γυαλιά, όχι μόνο φαίνονται πιο διανοούμενοι στους τρίτους, αλλά είναι και πραγματικά πιο έξυπνοι, σύμφωνα με μια νέα διεθνή γενετική μελέτη, τη μεγαλύτερη του είδους της μέχρι σήμερα.

Επιστήμονες ανέλυσαν γενετικά στοιχεία από 300.500 ανθρώπους και βρήκαν ότι, κατά μέσο όρο, όσοι είχαν μεγαλύτερη γενετική προδιάθεση να είναι έξυπνοι, είχαν επίσης σχεδόν 30% μεγαλύτερη πιθανότητα να διαθέτουν στο DNA τους γονίδια που απαιτούν να φορούν γυαλιά.

Οι ερευνητές, με επικεφαλής τον δρα Γκέιλ Ντέηβις του Πανεπιστημίου του Εδιμβούργου, που έκαναν τη σχετική δημοσίευση στο περιοδικό Nature Communications, πραγματοποίησαν την πιο ολοκληρωμένη έως τώρα μελέτη των γονιδίων που σχετίζονται με την εξυπνάδα.