http://www.huffingtonpost.gr/entry/o-konstantinos-reyos-kai-to-xorotheatro-oktana-epistrefoen-me-te-vavel_gr_5b0ce9bee4b0568a880df20c?utm_hp_ref=gr-homepage
['Huffpost Greece']
2018-05-29 09:02:06+03:00
Ο Κωνσταντίνος Ρήγος και το Xοροθέατρο Οκτάνα επιστρέφουν με τη «Βαβέλ»
 
Ο Κωνσταντίνος Ρήγος και το χοροθέατρο Οκτάνα επιστρέφουν στην χορευτική σκηνή της Αθήνας, με την παράσταση χορού Βαβέλ, η οποία θα παρουσιαστεί για τέσσερις βραδιές στο Ίδρυμα Μιχάλης Κακογιάννης, στις 29, 30, 31 Μαΐου και 1 Ιουνίου 2018.Τέσσερα χρόνια μετά την τελευταία παραγωγή της Οκτάνα στο Φεστιβάλ Αθηνών και λίγους μήνες μετά την ανάληψη των καθηκόντων του Διευθυντή Μπαλέτου της Εθνικής Λυρικής Σκηνής, ο Κωνσταντίνος Ρήγος συν-δημιουργεί με τέσσερις σπουδαίους χορευτές μια νέα παράσταση χορού για τη νέα αρχή μετά την πτώση και την καταστροφή.

Η Μαρκέλλα Μανωλιάδη, ο Μιχάλης Κριεμπάρδης, ο Γιάννης Μίχος και ο Χρήστος Στρινόπουλος συναντιούνται για πρώτη φορά στη σκηνή σε μια πειραματική παράσταση του Κωνσταντίνου Ρήγου, η οποία μας επιστρέφει στον δημιουργικό πυρήνα της δεύτερης περιόδου του χοροθεάτρου Οκτάνα (2000-2010).