http://www.huffingtonpost.gr/entry/aktivismos-apo-ton-will-smith-kai-ten-oikoyeneia-toe-prometheeoen-ten-pole-flint-me-posimo-nero_gr_5b0d06bae4b0802d69cdefa3?utm_hp_ref=gr-homepage
['Huffpost Greece']
2018-05-29 11:00:29+03:00
Ακτιβισμός από τον Will Smith και την οικογένειά του: Προμηθεύουν την πόλη Φλιντ με πόσιμο νερό
 
Πατέρας και γιος, οι Will και Jaden Smith, δημιούργησαν τη φιλική προς το περιβάλλον εταιρεία εμφιάλωσης νερού, JUST WATER και ανέλαβαν την αποστολή να προμηθεύσουν με νερό την πόλη Φλιντ στην πολιτεία Μίσιγκαν των ΗΠΑ που πλήττεται εδώ και χρόνια από την «κρίση νερού».

Μέχρι τώρα έχουν δωρίσει 9.200 μπουκάλια νερού στην πόλη.

Η Jada Pinckett Smith, σύζυγος του Will και μητέρα του Jaden στηρίζει επίσης τις προσπάθειές τους. «Η Jada επισκέφθηκε το Φλιντ και συναντήθηκε με τη δήμαρχο» δήλωσε ο διευθύνων σύμβουλος της JUST WATER, Άιρα Λόφερ.

Αφορμή για την περιβαλλοντική αφύπνιση του Jaden ήταν η ενασχόληση με το σέρφινγκ στον ωκεανό σε ηλικία 10 ετών. Αισθάνθηκε άβολα με τις ποσότητες πλαστικών μπουκαλιών που είδε να επιπλέουν γύρω του και επέμεινε η οικογένειά του να κάνει κάτι για τα πλαστικά απορρίμματα που καταστρέφουν τη γη.

Η οικογένεια Smith κατέστησε σαφές ότι δεν πρόκειται για ένα brand διασημοτήτων που πωλούν νερό. Στους βασικούς στόχους της εταιρείας περιλαμβάνεται η παραγωγή επίπλων για σχολικές αίθουσες από χρησιμοποιημένα μπουκάλια νερού και η μείωση των πλαστικών και των εκπομπών διοξειδίου του άνθρακα παγκοσμίως.