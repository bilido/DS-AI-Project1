http://www.huffingtonpost.gr/entry/o-kanadas-apanta-sten-oeasiykton-kai-epivalei-dasmoes-epsoes-166-dis-dolarion_gr_5b104b44e4b0e51cb0747f2b?utm_hp_ref=gr-homepage
['Huffpost Greece']
2018-05-31 22:28:00+03:00
Η Οτάβα απαντά στην Ουάσιγκτον και επιβάλλει δασμούς ύψους 16,6 δισ. δολαρίων Καναδά
 
Ο Καναδάς ανακοίνωσε σήμερα ότι απαντά στους δασμούς που αποφάσισε η Ουάσιγκτον στις εισαγωγές χάλυβα και αλουμινίου επιβάλλοντας από την πλευρά του δασμούς ύψους 16,6 δισεκατομμυρίων δολαρίων Καναδά (12,8 δισεκ. δολάρια ΗΠΑ) σε αμερικανικά προϊόντα.

Ο πρωθυπουργός του Καναδά Τζάστιν Τριντό υπογράμμισε, κατά τη διάρκεια μιας συνέντευξης τύπου, ότι οι δασμοί των ΗΠΑ είναι «απολύτως απαράδεκτοι».

Η υπουργός Εξωτερικών Κρίστια Φρίλαντ, από την πλευρά της, είπε ότι η Οτάβα σκοπεύει να προσφύγει στον Παγκόσμιο Οργανισμό Εμπορίου, να αμφισβητήσει τη νομιμότητα των δασμών στο πλαίσιο των διαπραγματεύσεων για τη NAFTA αλλά και να επιβάλει αντίμετρα σε αμερικανικά εισαγόμενα προϊόντα χάλυβα και αλουμινίου. Πρόσθεσε ότι για τον σκοπό αυτό θα ξεκινήσει μια δημόσια διαβούλευση διάρκειας 15 ημερών.