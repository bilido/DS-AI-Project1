http://www.huffingtonpost.gr/entry/anastole-ton-aperyiakon-toes-kinetopoieseon-apofasise-e-enose-limeneryaton-toe-olp_gr_5b104eb0e4b0e096a46277f4
['Huffpost Greece']
2018-05-31 22:42:59+03:00
Αναστολή των απεργιακών κινητοποιήσεων αποφάσισε η Ένωση Λιμενεργατών του ΟΛΠ
 
Την αναστολή των απεργιακών της κινητοποιήσεων αποφάσισε το απόγευμα η Ένωση Λιμενεργατών του ΟΛΠ, μετά από την απόφαση του πρωτοδικείου Πειραιά που έκρινε παράνομη τη σημερινή 24ωρη απεργία τους αλλά όχι καταχρηστική.

Προσφυγή εναντίον της απεργιακής κινητοποίησης είχε καταθέσει η διοίκηση του Οργανισμού Λιμένος Πειραιώς. Σύμφωνα με πληροφορίες, το αιτιολογικό της απόφασης του δικαστηρίου στηρίχθηκε στο γεγονός ότι η Ένωση Λιμενεργατών του ΟΛΠ δεν είχε προειδοποιήσει ένα 24ωρο πριν με εξώδικο τη διοίκηση του οργανισμού για τη σημερινή κινητοποίηση των εργαζομένων.

Όσον αφορά την προσφυγή που είχαν καταθέσει στο Πρωτοδικείο Πειραιά εταιρείες διαχείρισης εργαζόμενων για λογαριασμό του ΣΕΠ, εναντίον της απεργίας που είχε κηρύξει η Ένωση Εργαζομένων Διακίνησης Εμπορευματοκιβωτίων Πειραιά στις προβλήτες ΙΙ και ΙΙΙ της ΣΕΠ, η απόφαση αναμένεται αύριο το πρωί της Παρασκευή 01/06.