http://www.huffingtonpost.gr/entry/h-ylekia-kinese-tes-vasilissas-elisavet-poe-deichnei-ten-ayape-tes-pros-te-meghan-markle_gr_5b0feb40e4b05ef4c22b8487
['Huffpost Greece']
2018-06-01 07:45:15+03:00
Αυτή είναι η γλυκιά κίνηση της βασίλισσας Ελισάβετ που δείχνει την αγάπη της προς τη Meghan Markle
 
Μπορεί η βασίλισσα Ελισάβετ να μην εξέφρασε ποτέ τις σκέψεις της για τη Meghan Markle, κυρίως πριν γίνει και επίσημα δούκισσα του Sussex, αλλά έδειξε τα συναισθήματά της μέσα από μικρές πράξεις. Πιο συγκεκριμένα, η βασίλισσα προσκάλεσε τη Markle στο Χριστουγεννιάτικο δείπνο με τη βασιλική οικογένεια, μήνες πριν το γάμο. Επιπλέον επέτρεψε στη Markle να πάρει μαζί το σκύλο της κατά τη διαδρομή προς στην εκκλησία του Windsor για να παντρευτεί.

Τώρα, φήμες επιβεβαιώνουν ότι στο σαλόνι της βασίλισσας, υπάρχει μια φωτογραφία του πρίγκιπα Harry και της Meghan που δεν την έχουμε ξαναδεί. Η βασίλισσα ήταν οικοδέσποινα της βραδιάς προς τιμή του Αυστραλού Ύπατου Αρμοστή στο Λονδίνο George Brandis στις 20 Μαΐου, όταν αποκαλύφθηκε η φωτογραφία των νεόνυμφων στο βάθος του σαλονιού.

Η Markle μιλάει με τα καλύτερα λόγια για τη βασίλισσα Ελισάβετ από την πρώτη στιγμή. «Είναι απίστευτο να μπορείς να τη συναντήσεις μέσα από τα μάτια του Harry και δεν εννοώ μόνο την τιμή και το σεβασμό που έχει σε εκείνη ως μονάρχη, αλλά την αγάπη που έχει ως εγγονός προς τη γιαγιά του», είπε η Markle στη συνέντευξη μετά την ανακοίνωση του αρραβώνα της. «Αυτό είναι πολύ σημαντικό για μένα, γιατί όταν τη συνάντησα από κοντά κατανοούσα τη ζωή της και φυσικά σεβάστηκα το χρόνο που είχαμε μαζί. Είναι μια φανταστική γυναίκα».