http://www.huffingtonpost.gr/entry/vogue-vretanias-e-meghan-markle-mia-apo-tis-25-yenaikes-me-te-meyaletere-epirroe_gr_5b0fdf93e4b0fcd6a8341bd7?utm_hp_ref=gr-homepage
['Huffpost Greece']
2018-05-31 16:00:36+03:00
Η Meghan Markle και η Amal Clooney ανάμεσα στις 25 γυναίκες με τη μεγαλύτερη επιρροή στη Βρετανία, σύμφωνα με τη Vogue
 
Η Meghan Markle αναδεικνύεται μια από τις 25 γυναίκες με τη μεγαλύτερη επιρροή στη Βρετανία, σύμφωνα με τον κατάλογο που κατάρτισε το περιοδικό Vogue Βρετανίας, το οποίο επικροτεί την πρώην ηθοποιό που συμβάλλει στη σφυρηλάτηση μιας νέας ταυτότητας της μοναρχίας.

Η σύζυγος του πρίγκιπα Harry και δούκισσα του Sussex συγκαταλέγεται μαζί με την σκωτσέζα πολιτικό Ruth Davidson , τη σχεδιάστρια μόδας Stella McCartney και τη συγγραφέα των βιβλίων Χάρι Πότερ J. K. Rowling στη λίστα του περιοδικού «The Vogue 25».

Η λίστα προβάλλει ένα «εξαιρετικό σύνολο ηγετικών προσωπικοτήτων που καθορίζουν και επανακαθορίζουν τον τόπο που ζούμε σήμερα», γυναικών με επιρροή που δραστηριοποιούνται σε τομείς όπως οι τέχνες, η ψυχαγωγία, η επιστήμη, η πολιτική, τα μέσα ενημέρωσης, η νομική.

Η Markle, τον λαμπερό γάμο της οποίας παρακολούθησαν εκατομμύρια άνθρωποι σε όλο τον κόσμο, χαρακτηρίζεται «μια από τις πιο αναγνωρίσιμες γυναίκες στον κόσμο».