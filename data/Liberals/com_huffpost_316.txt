http://www.huffingtonpost.gr/entry/c-papanicolaou-o-ellenamerikanos-skenothetes-poe-xekinese-apo-ten-korefe-toe-olempoe-kai-eftase-os-ten-krete_gr_5b0f9f59e4b0fcd6a8338461?utm_hp_ref=gr-homepage
['Αλεξάνδρα Σκαράκη', 'Life', 'Culture Editor']
2018-05-31 12:22:43+03:00
C. Papanicolaou, ο Ελληναμερικανός σκηνοθέτης που ξεκίνησε από την κορυφή του Ολύμπου και έφτασε ως την Κρήτη
 
Ο νεαρός Ελληνοαμερικανός σκηνοθέτης μεγάλωσε στο Νιου Τζέρσεϊ, σπούδασε στο πανεπιστήμιο της Καλιφόρνια και έγινε ευρέως γνωστός για το ντοκιμαντέρ του « Frozen Ambrosia », με κεντρικό θέμα τα ελληνικά βουνά κατά τη χειμερινή περίοδο, καθώς και τα χειμερινά σπορ όπως το σκι και το snowboard . Πριν τη δημιουργία του πρότζεκτ, το οποίο προβλήθηκε στο LA Greek Film Festival , ο Papanicolaou γνώρισε επιτυχία μέσα από διαφημιστικά , ενώ αυτό το διάστημα τα έργα του, εμπνέουν προσωπικά βιώματα.

Ο Constantine Papanicolaou είναι ένας πολίτης του κόσμου. Σκηνοθέτης, λάτρης της περιπέτειας, με Ελληνικές ρίζες και μια αγάπη για... τα χιόνια, όπως υποννοεί και η ονομασία του project του, «Frozen Ambrosia» («Παγωμένη Αμβροσία»). Τι κάνει επομένως στην Ελλάδα - τη χώρα του ήλιου και της θάλασσας;

Ποιο ήταν το κίνητρο που σας ώθησε στη δημιουργία τoυ «Frozen Ambrosia»; Τι σας έκανε να συνειδητοποιήσετε ότι ήταν μια ιστορία που άξιζε να γίνει ντοκιμαντέρ;

Εγγραφείτε και ακολουθήστε LIFE Διαβάστε τις σημαντικότερες ειδήσεις της ημέρας και τις πιο ενδιαφέρουσες απόψεις στο e-mail σας. Μάθετε Περισσότερα Newsletter Παρακαλούμε εισάγετε μια έγκυρη διεύθυνση e-mail Eυχαριστούμε για την εγγραφή σας! Θα λάβετε σύντομα ένα e-mail που θα επιβεβαιώνει την εγγραφή σας. Υπήρξε ένα πρόβλημα με την επεξεργασία της εγγραφής σας. Παρακαλούμε δοκιμάστε αργότερα Facebook

Twitter

Instagram

Youtube

Πρώτον, ο πατέρας μου είναι Έλληνας και η μητέρα μου Αμερικανίδα, έτσι είμαι μισός Έλληνας. Όταν ήμουν νέος όμως δεν μιλούσα καθόλου ελληνικά. Έψαχνα λοιπόν πως θα μπορούσα πραγματικά να συνδεθώ με την Ελλάδα και να μάθω τη γλώσσα, και η δημιουργία ενός τέτοιου project ήταν ένας πολύ καλός τρόπος. Επιπλέον, μου αρέσει πολύ το σκι, με το οποίο ασχολούμαι από τα 8 μου χρόνια. Οι παππούδες μου στις ΗΠΑ, ζούσαν σε ορεινές περιοχές και έτσι όταν τους επισκεπτόμουν πήγαινα για σκι, κάτι που με συνέπαιρνε ιδιαίτερα. Η θέληση του να μάθω να μιλάω ελληνικά και να συνδεθώ με την Ελλάδα, σε συνδυασμό με την αγάπη μου για το σκι, με προσδιόριζαν. Επιθυμούσα να έρθω και να εξερευνήσω αυτόν τον -λιγότερο γνωστό- κόσμο του χειμερινού σκι στην Ελλάδα. Το γύρισμα μιας ταινίας είναι μια καλή δικαιολογία για να συνεχίσω να το κάνω.

Μπορείτε να μας περιγράψετε τη διαδικασία παραγωγής του «Frozen Ambrosia»; Πόσα άτομα συμμετείχαν, πόσο καιρό διήρκησαν τα γυρίσματα και με τι κριτήριο επιλέξατε τα κατάλληλα μέρη για την ταινία;

Όταν αποφάσισα ότι ήθελα να γυρίσω μια ταινία, το ερώτημα ήταν ποιο θα ήταν το θέμα της. Τα τελευταία χρόνια τα ενδιαφέροντά μου περιστρέφεται γύρω από το ορειβατικό σκι (ορειβασία και εξερεύνηση των βουνών), οπότε όταν πήγα στην Ελλάδα για να γυρίσω την ταινία, στην πραγματικότητα δεν ήρθα να εξερευνήσω τους σκιέρ, αλλά και το ορειβατικό σκι. Από μικρός γνώριζα την ύπαρξη των χιονοδρομικών κέντρων στην Ελλάδα, οι φωτογραφίες όμως που βλέπεις σε αρκετές ταξιδιωτικές ιστοσελίδες είναι πραγματικά κατώτερες των περιστάσεων. Οποιοσδήποτε ασχολείται επαγγελματικά με το σκι, δεν πρόκειται να επισκεφτεί τα ελληνικά χιονοδρομικά κέντρα με βάση κάποια από τις πληροφορίες που βλέπει στο διαδίκτυο. Τότε, άρχισα να επικοινωνώ με ανθρώπους στο Facebook, Έλληνες σκιέρ που είχαν δει κάποια από τα βίντεο μου στο διαδίκτυο.

Δημοσίευαν φωτογραφίες κάνοντας ορειβατικό σκι, για παράδειγμα στον Όλυμπο. Αυτές οι φωτογραφίες ήταν εντελώς διαφορετικές, έδειχναν ιδιαίτερα άγρια, πανέμορφα και μεγάλα βουνά για σκι, το είδος των φωτογραφιών που όταν τις βλέπεις, σε συναρπάζουν. Η ιδέα ήρθε παρατηρώντας τις σελίδες τους στο Facebook. Υπάρχουν μερικά βουνά που δεν έχουν καμία σχέση με χιονοδρομικά κέντρα και το πρώτο από αυτά που επισκέφτηκα ήταν ο Όλυμπος. Εκεί συνάντησα ανθρώπους, με τη βοήθεια των οποίων άρχισε να υλοποιείται η ιδέα. Το επόμενο βήμα ήταν να έρθω σε επαφή με κόσμο από άλλες περιοχές όπως την Ήπειρο αλλά και κάποιους στην περιοχή της Ρούμελης ή και από την Κρήτη και κάπως έτσι «άνθισε» η πρόταση. Τελικά η ταινία μετατράπηκε σε μεγαλύτερο πρότζεκτ, γυρίστηκε σε όλη την Ελλάδα, κυρίως όμως στον Όλυμπο.

Ποιες ήταν οι μεγαλύτερες προκλήσεις που αντιμετωπίσατε κατά τη διάρκεια των γυρισμάτων, για παράδειγμα σχετικά με τεχνικά ή οικονομικά ζητήματα;

Για μένα, το πρότζεκτ ήταν κάτι προσωπικό. Έτσι, δεν προσέλαβα κινηματογραφικό συνεργείο. Επισκέφτηκα αυτά τα μέρη ως δημοσιογράφος, αλλά αντί να έχω ένα τετράδιο για να κρατώ σημειώσεις, χρησιμοποιούσα τη βιντεοκάμερα για να κινηματογραφώ ό,τι έβλεπα. Έπαιρνα συνεντεύξεις από τα πρόσωπα, καθόμουν με τον καθένα και άρχιζα να καταγράφω, μιλώντας και κάνοντας ερωτήσεις, εξερευνώντας ιδέες και τελικά, έχοντας όλο αυτό το υλικό, συνέχισα με την επεξεργασία του. Έτσι δεν έμοιαζε με μια τυπική ταινία. Το μεγαλύτερο μου πρόβλημα ήταν ότι δεν μιλούσα ελληνικά. Δεν ήταν τόσο δύσκολο να κινηθούμε στην Ελλάδα, ειδικά γιατί όλες οι σημάνσεις στους δρόμους πλέον είναι και στα αγγλικά και σήμερα μπορείς να ταξιδεύσεις με τη βοήθεια του Google Maps. Όταν έκανα αυτές τις συνεντεύξεις, πολλοί άνθρωποι δεν μιλούσαν καλά αγγλικά, οπότε έπρεπε να μιλήσω στα ελληνικά. Ήταν πραγματικά δύσκολο και χρειάστηκε να ζητήσω μεταφραστή. Αλλά οι μεταφράσεις τελικά δεν βοήθησαν, δεν μπορούσα να τις καταλάβω και έτσι όταν γύρισα στις ΗΠΑ για το μοντάζ, συνεργάστηκα με τον Έλληνα πατέρα μου. Οι μεταφράσεις λειτούργησαν σαν μαθήματα και αυτό ήταν η μεγαλύτερη πρόκληση για μένα.