http://www.huffingtonpost.gr/entry/6o-gameathlon-e-yiorte-toe-gaming-apo-tis-2-os-tis-3-ioenioe-sto-olempiako-kentro-tae-kvon-nto_gr_5b10190ce4b05ef4c22beeae?utm_hp_ref=gr-homepage
['Huffpost Greece']
2018-05-31 18:51:13+03:00
6ο Gameathlon: Η γιορτή του gaming από τις 2 ως τις 3 Ιουνίου, στο Ολυμπιακό Κέντρο Τάε Κβον Ντο
 
Τους φίλους των eSports και του gaming γενικότερα, αλλά και του cosplay, των επιτραπεζίων, του YouTube και της pop κουλτούρας αναμένεται να προσελκύσει το 6ο Gameathlon που λαμβάνει χώρα στις 2 και 3 Ιουνίου στο Ολυμπιακό Κέντρο Τάε Κβον Ντο στην Αθήνα.

Αναλυτικότερα, όπως αναφέρεται σε σχετική ανακοίνωση, 130 κονσόλες νέας γενιάς, πάνω από 120 PC, τουρνουά eSports με 18 διαγωνιζόμενες κατηγορίες, cosplayers, επιτραπέζια παιχνίδια, 100 τμ πεδία μάχης για μινιατούρες Warhammer, αλλά και ένα stage με γνωστούς Youtubers, Influencers και επαγγελματίες παίκτες των eSports, περιμένουν μικρούς και μεγάλους στη διοργάνωση- ένα από τα πολυαναμενόμενα events της Αθήνας στον συγκεκριμένο χώρο.