http://www.huffingtonpost.gr/entry/erya-roson-kai-ellenon-sentheton-apo-te-semfonike-orchestra-demoe-athenaion-sto-moeseio-mpenake_gr_5b0fcafce4b0fcd6a833ea88?utm_hp_ref=gr-homepage
['Huffpost Greece']
2018-05-31 13:31:50+03:00
Έργα Ρώσων και Ελλήνων συνθετών από τη Συμφωνική Ορχήστρα δήμου Αθηναίων στο Μουσείο Μπενάκη
 
Ο Οργανισμός Πολιτισμού, Αθλητισμού και Νεολαίας δήμου Αθηναίων παρουσιάζει τη Συμφωνική Ορχήστρα στη συναυλία Σπάνια Αριστουργήματα με έργα Ρώσων και Ελλήνων συνθετών, την Κυριακή 3 Ιουνίου στις 21:00, στο Αίθριο του Μουσείου Μπενάκη.

Το κοινό θα έχει την ευκαιρία να απολαύσει έργα των Πιότρ Ίλιτς Τσαϊκόφσκι, Βασίλη Καλαφάτη, Διονυσίου Λαυράγκα και Αλεξάντερ Γκλαζουνώφ, που ακούγονται σπάνια.

Συγκεκριμένα, θα παρουσιαστούν, σε Α’ πανελλήνια εκτέλεση, η Συμφωνία σε μι ύφεση μείζονα του Τσαϊκόφσκι, η Πολωνέζα σε φα μείζονα του Καλαφάτη, καθώς και η Ρωμανέσκα για ορχήστρα του Λαυράγκα.

Τέλος, θα ερμηνευθεί το Κοντσέρτο για βιολί του Γκλαζουνώφ με σολίστ τον Γιαροσλάβ Τόκαρεβ.

To πρόγραμμα της συναυλίας:

Βασίλης Π. Καλαφάτης (1869-1942): Πολωνέζα σε Φα μείζονα (1905), έργο 14, για μεγάλη συμφωνική ορχήστρα (Α΄ Πανελλήνια εκτέλεση)

Αλεξάντρ Κωνσταντίνοβιτς Γκλαζουνώφ (1865-1936): Κοντσέρτο για βιολί και ορχήστρα σε λα ελάσσονα, έργο 82

Moderato Andante sostenuto Più animato Allegro

Σολίστ: Γιαροσλάβ Τόκαρεβ

Διονύσιος Λαυράγκας (1860-1941): Ρωμανέσκα για ορχήστρα (Α΄ Πανελλήνια εκτέλεση)

Πιότρ Ίλιτς Τσαϊκόφσκι (1840-1893): Συμφωνία σε Μι ύφεση μείζονα (Α΄ Πανελλήνια εκτέλεση)

Allegro brillante Andante Scherzo: Vivace assai Finale: Allegro maestoso

Μουσική διεύθυνση: Βύρων Φιδετζής

Η είσοδος για το κοινό είναι ελεύθερη.



Αίθριο Μουσείου Μπενάκη: Πειραιώς 138