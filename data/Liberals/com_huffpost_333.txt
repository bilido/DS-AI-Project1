http://www.huffingtonpost.gr/entry/draseis-yia-ten-paykosmia-proteeoesa-vivlioe-sten-athena_gr_5b069f6de4b07c4ea1057258?utm_hp_ref=gr-homepage
['Huffpost Greece']
2018-05-31 13:26:45+03:00
Δράσεις για την Παγκόσμια Πρωτεύουσα Βιβλίου στην Αθήνα
 
Μια βιβλιοθήκη ταξιδεύει στις γειτονιές της Αθήνας και καλεί όλους μας να γίνουμε μέλη της, διευκολύνοντας την πρόσβαση των πολιτών στο βιβλίο και την ανάγνωση.

H Κινητή Βιβλιοθήκη, που ξεκινάει το ταξίδι της στις γειτονιές της πόλης, εκπαιδευτικά και μουσειοπαιδαγωγικά προγράμματα, η Καλοκαιρινή Εκστρατεία Ανάγνωσης και Δημιουργικότητας της Εθνικής Βιβλιοθήκης στις Παιδικές Βιβλιοθήκες του ΟΠΑΝΔΑ, εικαστικές εκθέσεις, εξαιρετικά αφιερώματα μελοποιημένης ποίησης από το Εργαστήρι Ελληνικής Μουσικής, συναυλία της Συμφωνικής Ορχήστρας με τη σύμπραξη καταξιωμένων καλλιτεχνών, αλλά και το 8ο Φεστιβάλ Θερινού Κινηματογράφου της Αθήνας σε συνεργασία με την Κινηματογραφική Εταιρεία Αθηνών, είναι οι δράσεις του ΟΠΑΝΔΑ τον Ιούνιο και τον Ιούλιο στα Μουσεία, τους χώρους τέχνης και τις Βιβλιοθήκες του, στον Εθνικό Κήπο και τα πάρκα της πόλης, αλλά και σε πολλές άλλες γωνιές της Αθήνας.

Ο Οργανισμός Πολιτισμού, Αθλητισμού και Νεολαίας δήμου Αθηναίων συμμετέχει στις εκδηλώσεις της διοργάνωσης «Αθήνα 2018 Παγκόσμια Πρωτεύουσα Βιβλίου» του δήμου Αθηναίων, κατόπιν σχετικής διάκρισής του από την UNESCO, με ένα πλούσιο πρόγραμμα δράσεων για μικρούς και μεγάλους.

Μουσειοπαιδαγωγικά Προγράμματα

Σάββατο 9 Ιουνίου

12:00-14:00 Ψηφιακό Μουσείο Πλάτωνα (Μοναστηρίου & Κρέοντος 1)

«Οι μύθοι του Πλάτωνα!»: Εκπαιδευτικό πρόγραμμα παιδιά ηλικίας 8 έως 12 ετών

Παρουσίαση με ψυχαγωγικό και εκπαιδευτικό τρόπο των μύθων από την «Πολιτεία» του Πλάτωνα. Στόχος μας είναι να γνωρίσουν μικροί και μεγάλοι στοιχεία της φιλοσοφίας του Πλάτωνα

Μέγιστος αριθμός συμμετεχόντων: 15 παιδιά

Δηλώσεις συμμετοχής στο τηλ. 210 5142138, Δευτέρα- Παρασκευή, 09:00-16:00

Κυριακή 10 Ιουνίου

11:00-13:00 Μουσείο Λαϊκής Τέχνης και Παράδοση Αγγελική Χατζημιχάλη δήμου Αθηναίων (Αγγελικής Χατζημιχάλη 6, Πλάκα)

«Όλη η πόλη διαβάζει παραμύθια»

Αφηγήσεις παραμυθιών από βιβλία συγγραφέων που έχουν εμπνευστεί από παραδοσιακά παραμύθια, με αναφορές στις εποχές και τους μήνες του έτους, στα έθιμα και τις γιορτές, στους μύθους και τους ήρωες τους ή από βιβλία που καταγράφουν λαϊκά παραμύθια από διάφορες περιοχές της Ελλάδας (παραμύθια από τα νησιά του Αιγαίου, από τους Σαρακατσάνους, από την ποιμενική ζωή, κ.α).

Μέγιστος αριθμός συμμετεχόντων: 25 παιδιά ηλικίας 5-12 ετών και 35 ενήλικες

Πληροφορίες στο τηλ. 210 3243987

Το πρόγραμμα αποτελεί την έναρξη του κύκλου δράσεων «Γιορτή παραμυθιού» με αφηγήσεις παραμυθιού και προγράμματα για μικρούς και μεγάλους, που θα πραγματοποιηθεί την Κυριακή 10 Ιουνίου, 7 Οκτωβρίου, 11 Νοεμβρίου και 9 Δεκεμβρίου 2018

Παρασκευή 6 Ιουλίου

13:30-14:30, Πινακοθήκη δήμου Αθηναίων – Κτίριο Β΄ 13:30-14:30| Πινακοθήκη δήμου Αθηναίων Μεταξουργείου (Λεωνίδου & Μυλλέρου)

«Το μεγάλο ταξίδι από τη γειτονιά του μεταξουργείου στον κόσμο του βιβλίου!»

Δράση με τα παιδιά της γειτονιάς ηλικίας 4-7 ετών στο πλαίσιο της έκθεσης «Οι Έλληνες Καλλιτέχνες και το Βιβλίο, 1914-1964», που θα παρουσιαστεί από 30 Ιουνίου στην Πινακοθήκη δήμου Αθηναίων - Κτίριο Α΄ Μεταξουργείου

Μουσική

Τρίτη 5 Ιουνίου

20:00, Πάρκο Ελευθερίας- Προαύλιος χώρος Κέντρου Τεχνών δήμου Αθηναίων

«Μελοποιημένη ποίηση»: Αφιέρωμα στον Μάνο Ελευθερίου με το Εργαστήρι Ελληνικής Μουσικής δήμου Αθηναίων

Η συναυλία εντάσσεται στις εκδηλώσεις του προγράμματος «Ζήσε τον Κήπο και τα Πάρκα αλλιώς», που πραγματοποιεί ο ΟΠΑΝΔΑ με ελεύθερη συμμετοχή για όλους

Πέμπτη 21 Ιουνίου

21:00, Ζάππειο

«Το στολίδι». Ραψωδία για συμφωνική ορχήστρα, μεικτή χορωδία και σόλο φωνές

Συναυλία της Συμφωνικής Ορχήστρας και της Χορωδίας δήμου Αθηναίων στo πλαίσιο του εορτασμού της Ευρωπαϊκής Ημέρας Μουσικής και με αφορμή της συμπλήρωσης 130 χρόνων από την ανέγερση του Ζαππείου Μεγάρου

Μουσική-Ενορχήστρωση: Zorzes Katris

Ποίηση: Γεώργιος Χρήστου

Σολίστ: Βανέσα Καλκάνη (Soprano), Χαρά Καλατζίδου (Mezzo Soprano), Σοφία Βαρβούνη (Soprano), Ελεάνα Κωνσταντά (Spinto Soprano)

Διδασκαλία Χορωδίας: Σταύρος Μπερής

Μουσική διεύθυνση: Ελευθέριος Καλκάνης

Παρασκευή 29 Ιουνίου

19:30, Εθνικός Κήπος

«Μελοποιημένη ποίηση»: Αφιέρωμα στον Νίκο Γκάτσο με το Εργαστήρι Ελληνικής Μουσικής δήμου Αθηναίων

Η συναυλία εντάσσεται στις εκδηλώσεις του προγράμματος «Ζήσε τον Κήπο και τα Πάρκα αλλιώς», που πραγματοποιεί ο ΟΠΑΝΔΑ με ελεύθερη συμμετοχή για όλους

Τετάρτη 11 Ιουλίου, Άλσος Παγκρατίου, 20:30

Τετάρτη 18 Ιουλίου, Λόφος Στρέφη. 20:30

«Μελοποιημένη ποίηση»: Αφιέρωμα στους Σεφέρη, Καρυωτάκη, Καββαδία με το Εργαστήρι Ελληνικής Μουσικής δήμου Αθηναίων

Παράλληλες εκθέσεις

Παρασκευή 15 Ιουνίου – Πέμπτη 28 Ιουνίου, Πολιτιστικό Κέντρο δήμου Αθηναίων «Μελίνα» (Ηρακλειδών 66 & Θεσσαλονίκης, Θησείο)

«Ο Λαβύρινθος της Φαντασίας» - Έκθεση Σλοβάκων και Ελλήνων εικονογράφων παιδικών βιβλίων

Έκθεση έργων εικονογράφησης παιδικών βιβλίων από τη συλλογή βραβευμένων Σλοβάκων και Ελλήνων εικονογράφων στη Bienale εικονογραφήσεων της Bratislava από το 1967 έως το 2017. Συμμετέχουν και οι κάτοχοι των βραβείων Grand Prix, Golden Apples, Award of Mayor of Bratislava.

Ωράριο λειτουργίας έκθεσης: Τρίτη –Σάββατο 10:00-20:00, Κυριακή 10:00-14:00, Δευτέρα κλειστά

Διοργάνωση: ΟΠΑΝΔΑ & Πρεσβεία Σλοβακικής Δημοκρατίας



Σάββατο 30 Ιουνίου | Πινακοθήκη δήμου Αθηναίων, κτήριο Μεταξουργείου (Λεωνίδου & Μυλλέρου)

«Το βιβλίο ως έργο τέχνης» (από τα χρόνια του ’60 μέχρι σήμερα)

Από τη δεκαετία του ’60 μέχρι σήμερα πολλοί εικαστικοί καλλιτέχνες διεθνώς χρησιμοποίησαν το βιβλίο ως καθαυτό έργο εικαστικό και εννοιολογικό κι όχι ως μέσο εικονογράφησης. Η έκθεση παρουσιάζει μια πολύπλευρη επιλογή από σημαντικά έργα υπό μορφή βιβλίου από ιστορικούς πλέον σύγχρονους καλλιτέχνες από την Ευρώπη και Αμερική, ξεκινώντας από τον Marcel Duchamp και τους υπερρεαλιστές μέχρι την εννοιολογική τέχνη, την idea art, την arte povera, την land art και πολλές σύγχρονες παραλλαγές του βιβλίου ως έργο τέχνης.

«Οι Έλληνες Καλλιτέχνες και το Βιβλίο, 1914-1964»

Από τη συνεργασία του Μάρκου Ζαβιτσιάνου με τον Κωνσταντίνο Θεοτόκη, του Γιάννη Κεφαλληνού με τον Ζαχαρία Παπαντωνίου, του Σπύρου Βασιλείου με τον Άγγελο Σικελιανό, του Γιώργου Γουναρόπουλου με τον Απόστολο Μελαχροινό, του Κώστα Κουλεντιανού με τον Γιώργο Σεφέρη, του Γιάννη Μόραλη με τον Οδυσσέα Ελύτη, το μεγαλύτερο μέρος σημαντικών εικαστικών καλλιτεχνών συνεργάστηκαν προσωπικά με κάποιον σημαντικό σύγχρονό τους ποιητή ή συγγραφέα.

Η έκθεση παρουσιάζει τις ιδιαίτερες αυτές σχέσεις, που πάνε πέρα από την συνηθισμένη έννοια της εικονογράφησης και κάνουν ο εικαστικός και ο λογοτεχνικός λόγος να συνυπάρχουν έως και σε περιπτώσεις προσωπικοτήτων, όπως ο Κόντογλου, ο Εγγονόπουλος, ο Πεντίζικης, που είναι εξ ίσου σημαντικοί συγγραφείς και ζωγράφοι μέχρι τη γενιά του ’70, όπου το βιβλίο, η εικόνα κι ο λόγος συχνά γίνονται πλέον ένα και μόνο έργο.

Επιμέλεια εκθέσεων: Ντένης Ζαχαρόπουλος

Διάρκεια εκθέσεων: έως 21/10

Ωράριο λειτουργίας: Τρίτη 10:00 – 21:00, Τετάρτη – Σάββατο 10:00 – 19:00, Κυριακή 10:00-16:00

Φεστιβάλ

Τρίτη 5 Ιουνίου| 8ο Φεστιβάλ Θερινού Κινηματογράφου της Αθήνας

«Κλασικά Εικονογραφημένα: Διαβάζοντας στη μεγάλη οθόνη»

Ένα καλλιτεχνικό τρίμηνο αφιερωμένο στο μαγικό πάντρεμα του σινεμά και της λογοτεχνίας. Τα κοινό θα έχει την ευκαιρία να δει σε μεγάλη οθόνη μερικές από τις κορυφαίες διασκευές λογοτεχνικών έργων στον κινηματογράφο.

Χώροι διεξαγωγής του φεστιβάλ: Προαύλιος χώρος του Αρχαιολογικού Μουσείου Αθηνών, Πειραιώς 260 Β, Κήπος Νομισματικού Μουσείου Αθηνών, Τεχνόπολη του δήμου Αθηναίων, Προαύλιος χώρος Βυζαντινού και Χριστιανικού Μουσείου Αθηνών, Πεζόδρομος Δ. Αρεοπαγίτου, Άλσος Πετραλώνων, Αρχαιολογικός Χώρος Ακαδημίας Πλάτωνος, Πλατεία Αυδή, Πλατεία Αβησσυνίας, Λυκαβηττός, Πλατεία Κοτζιά, Παραλία Αγ. Κοσμά, Πλατεία Παναιτωλίου Ν. Ιωνίας, Γαλλική Αρχαιολογική Σχολή, Σεράφειο, κ.α.

Ώρα έναρξης προβολών: 21:30

Διάρκεια: έως 30 Αυγούστου

Το αναλυτικό πρόγραμμα μπορείτε να το δείτε στα cinemagazine και aoaff

Διοργάνωση: ΟΠΑΝΔΑ και Κινηματογραφική Εταιρεία Αθηνών

Δράσεις στις Βιβλιοθήκες του δήμου Αθηναίων

Παρασκευή 15 Ιουνίου – Τρίτη 31 Ιουλίου

Καλοκαιρινή Εκστρατεία Ανάγνωσης και Δημιουργικότητας της Εθνικής Βιβλιοθήκης

Η Παιδική-Εφηβική Βιβλιοθήκη (Πάρκο για το Παιδί & τον Πολιτισμό-πρώην ΚΑΠΑΨ-, Λάμψα & Τριφυλλίας – Αμπελόκηποι) και η Παιδική Βιβλιοθήκη Σταθμού Λαρίσης (Δομοκού 2, Σταθμός Λαρίσης) συμμετέχουν στην Καλοκαιρινή Εκστρατεία Ανάγνωσης και Δημιουργικότητας της Εθνικής Βιβλιοθήκης για παιδιά ηλικίας 6-14 ετών.

Η είσοδος για το κοινό είναι ελεύθερη.