http://www.huffingtonpost.gr/entry/to-abc-kovei-te-demofile-teleoptike-seira-roseanne-kai-den-tha-pistepsete-to-loyo_gr_5b0d9e37e4b0802d69cf025a?utm_hp_ref=gr-homepage
['Huffpost Greece']
2018-05-29 22:03:38+03:00
Το ABC «κόβει» την αναβίωση της δημοφιλούς τηλεοπτικής σειράς «Roseanne» και δεν θα πιστέψετε το λόγο
 
Το τηλεοπτικό δίκτυο ABC του κολοσσού της Walt Disney αποφάσισε να διακόψει την προβολή της δημοφιλούς κωμικής τηλεοπτικής σειράς «Roseanne», αφού η πρωταγωνίστριά της Roseanne Barr συνέκρινε μια πρώην αξιωματούχο της κυβέρνησης Ομπάμα με πίθηκο, σε μηνύματά της που ανήρτησε στο Twitter.

«Η τοποθέτηση της Roseanne στο Twitter είναι αποκρουστική, αποτροπιαστική κι αντίθετη προς τις αξίες μας και αποφασίσαμε να ακυρώσουμε το σόου της» επισήμανε η πρόεδρος της ABC Entertainment Channing Dungey σε μια ανακοίνωση.

Σε ένα tweet, το οποίο κατόπιν διέγραψε, η Barr καταφέρθηκε εναντίον της Valerie Jarrett, πρώην συμβούλου του Barack Obama, γράφοντας: «Οι Αδελφοί Μουσουλμάνοι και ο Πλανήτης των Πιθήκων απέκτησαν μωρό».

Η 65χρονη Barr ζήτησε συγγνώμη «γιατί έκανε ένα κακό αστείο» σχετικά με την Jarrett, η οποία είναι μαύρη και γεννήθηκε στο Ιράν από Αμερικανούς γονείς.