http://www.huffingtonpost.gr/entry/sterizoeme-tis-diapraymateeseis-athenas-skopion-delonei-to-steit-ntipartment-kai-thetei-xana-thema-nato_gr_5b10dde9e4b02143b7cb2f44?utm_hp_ref=gr-homepage
['Huffpost Greece']
2018-06-01 08:58:59+03:00
Στηρίζουμε τις διαπραγματεύσεις Αθήνας-Σκοπίων, δηλώνει το Στέιτ Ντιπάρτμεντ και θέτει ξανά θέμα ΝΑΤΟ
 
Τη στήριξη στις συνομιλίες που λαμβάνουν χώρα για την ονομασία της πΓΔΜ εκφράζουν για μια ακόμα φορά οι Ηνωμένες Πολιτείες με νέα ανακοίνωση του Στέιτ Ντιπάρτμεντ.

Η επίλυση του Μακεδονικού θα συμβάλει στην ευρωατλαντική ολοκλήρωση, αλλά και την εμπέδωση της ευημερίας, της ειρήνης και της ασφάλειας στην ευρύτερη περιοχή τονίζεται στην ανακοίνωση.

«Οι Ηνωμένες Πολιτείες εξακολουθούν να υποστηρίζουν τις εν εξελίξει συνομιλίες που διεξάγονται υπό την αιγίδα των Ηνωμένων Εθνών για το θέμα της ονομασίας της πΓΔΜ και την επίλυση αυτής της μακροχρόνιας διαφωνίας. Ελπίζουμε ότι οι ηγέτες της πΓΔΜ και της Ελλάδας θα βρουν αμοιβαία αποδεκτή λύση στη διαφωνία του ονοματολογικού για το συμφέρον της ευρωατλαντικής ολοκλήρωσης, της οικονομικής ευημερίας, της ειρήνης και της ασφάλειας στην περιοχή» σημείωσε αξιωματούχους του αμερικανικού υπουργείου Εξωτερικών, απαντώντας σε σχετική ερώτηση της σκοπιανής υπηρεσίας της ”Φωνής της Αμερικής”.