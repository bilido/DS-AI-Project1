http://www.huffingtonpost.gr/entry/paiat-apo-110-ptereya-maches-ste-larisa-e-emvathense-tes-seneryasias-epa-elladas-se-asfaleia-kai-amena-senechizetai_gr_5b0fe2cbe4b05ef4c22b70f5?utm_hp_ref=gr-homepage
['Huffpost Greece']
2018-05-31 15:03:22+03:00
Πάιατ από 110 Πτέρυγα Μάχης στη Λάρισα: Η εμβάθυνση της συνεργασίας ΗΠΑ-Ελλάδας σε ασφάλεια και άμυνα συνεχίζεται
 
Στις εγκαταστάσεις της 110 Πτέρυγας Μάχης στη Λάρισα βρέθηκαν ο υπουργός Εθνικής Άμυνας, Πάνος Καμμένος, με τον Αμερικανό πρέσβη, Τζέφρι Πάιατ, όπου πραγματοποίησαν συνάντηση με τα στελέχη των Ενόπλων Δυνάμεων.

Ο κ. Καμμένος, σε δήλωσή του, αναφέρθηκε στην σημασία της παρουσίας του Αμερικανού πρέσβη στις εγκαταστάσεις της 110 Πτέρυγας Μάχης, λέγοντας πως «αποδεικνύει τη στρατηγική συνεργασία της χώρας μας με τις ΗΠΑ και στο πλαίσιο του ΝΑΤΟ, αλλά και στο πλαίσιο της δημιουργίας ενός ισχυρού άξονα σταθερότητας στην ευρύτερη περιοχή της Μεσογείου».

Όπως σημείωσε ο υπουργός Εθνικής Άμυνας, πρόκειται για έναν άξονα συνεργασίας όπου «η Ελλάδα παίζει πρωταγωνιστικό ρόλο προς τα νότια με στενές σχέσεις μέσω Κύπρου με το Ισραήλ, την Ιορδανία την Αίγυπτο, αλλά και τα Ηνωμένα Αραβικά Εμιράτα».