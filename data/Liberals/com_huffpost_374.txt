http://www.huffingtonpost.gr/entry/sto-teloneio-kepon-o-epikefales-tes-toerkikes-antipoliteeses-moecharem-intze_gr_5b0fcbe0e4b05ef4c22b3a7f?utm_hp_ref=gr-homepage
['Huffpost Greece']
2018-05-31 13:21:36+03:00
Στο Τελωνείο Κήπων ο επικεφαλής της τουρκικής αντιπολίτευσης, Μουχαρέμ Ιντζέ
 
Στο Τελωνείο Κήπων βρίσκεται ο αντίπαλος του Ρετζέπ Ταγίπ Ερντογάν, Μουχαρέμ Ιντζέ, με τελικό προορισμό του την Κομοτηνή.

Ο κος Ιντζέ στη διάρκεια του ελέγχου στο Τελωνείο συνάντησε Τούρκους οπαδούς που εκείνη την ώρα βρίσκονταν στα σύνορα και φωτογραφήθηκε μαζί τους.

Σύμφωνα με το xronos.gr, ο υποψήφιος Πρόεδρος της Τουρκίας συνοδεύεται από δημοσιογράφους της γείτονας χώρας που καλύπτουν την παρουσία του στη Θράκη, ενώ θα ταξιδέψει μέχρι την Κομοτηνή συνοδεία αστυνομικών της Ασφάλειας.

Ο ανθυποψήφιος του Ερντογάν, ο Μουχαρέμ Ιντζέ αναμένεται να βρεθεί στην Κομοτηνή σε μισή περίπου ώρα, εν μέσω προεκλογικής περιόδου στην Τουρκία.

Ο Μουχαρέμ Ιντζέ, υποψήφιος των κεμαλιστών, θα μιλήσει μπροστά στο κτίριο της αυτοαποκαλούμενης «τουρκικής νεολαίας». Νωρίτερα θα κάνει μία σύντομη στάση στο Τουρκικό Προξενείο Κομοτηνής.