http://www.huffingtonpost.gr/entry/mesterio-me-ten-en-psechro-ektelese-omoyene-epicheirematia-sto-toronto-poios-etan-o-37chronos-poe-ekane-ta-exepna-kineta-exepnotera_gr_5b0f89bee4b0fcd6a8336e60?utm_hp_ref=gr-homepage
['Huffpost Greece']
2018-05-31 09:20:34+03:00
Μυστήριο με την εκτέλεση ομογενή επιχειρηματία στο Τορόντο. Ποιος ήταν ο 37χρονος που «έκανε τα έξυπνα κινητά, εξυπνότερα»
 
Μυστήριο συνεχίζει να καλύπτει τα αίτια της δολοφονίας του 37χρονου έλληνα επιχειρηματία Μάθιου Στάικου ο οποίος δέχθηκε τα πυρά άγνωστου άνδρα Γιόρκβιλ του Τορόντο. Ο νεαρός άνδρας, πυροβολήθηκε εξ επαφής στο πρόσωπο το βράδυ της Δευτέρας και πέθανε ακαριαία, ενώ οι αρχές που ερευνούν την υπόθεση αδυνατούν να ανακαλύψουν πιο ήταν το κίνητρο της δολοφονικής πράξης.

Όπως αναφέρουν μέσα ενημέρωσης στον Καναδά, ο Μάθιου Στάικος, δεν είχε εχθρούς και το οικογενειακό και φιλικό περιβάλλον του αδυνατούν να υποδείξουν στις αρχές άτομα που μπορεί να κρύβονται πίσω από την δολοφονική επίθεση. όπως αναφέρουν όλοι όσοι τον γνώριζαν, ήταν ιδιαίτερα αγαπητός.

Σύμφωνα με τα στοιχεία που έχει στη διάθεσή της τη αστυνομία - κυρίως από εικόνες από κάμερες ασφαλείας- ο δράστης ήταν μαύρος, 1,80 ύψος και λεπτό. Ο άνδρας αυτός, πυροβόλησε τον Στάικο δύο φορές, μία στο πρόσωπο και μια στην πλάτη και στη συνέχεια διέφυγε με όχημα που φαίνεται να είναι μια τετράθυρη Μερσεντές, γκρι ή ασημί χρώματος.



Τα κίνητρα του ωστόσο, παραμένουν άγνωστα αν και από τον τρόπο που έδρασε, εικάζεται πως η δολοφονία θυμίζει «εκτέλεση».