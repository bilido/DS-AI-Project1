http://www.huffingtonpost.gr/entry/asant-o-polemos-ste-seria-den-einai-emfelios-alla-mia-mache-kata-ton-tromokraton_gr_5b0f94d5e4b05ef4c22ac369?utm_hp_ref=gr-homepage
['Huffpost Greece']
2018-05-31 09:36:31+03:00
Άσαντ: Ο πόλεμος στη Συρία δεν είναι εμφύλιος, αλλά μια μάχη κατά των τρομοκρατών
 
Ο πόλεμος στην Συρία δεν είναι ένας εμφύλιος πόλεμος, καθώς από την έναρξή του ήταν μία μάχη κατά των τρομοκρατών και των «μισθοφόρων της Δύσης», δήλωσε ο πρόεδρος της Συρίας Μπασάρ αλ Άσαντ.

«Η λέξη ”εμφύλιος πόλεμος” χρησιμοποιήθηκε έξυπνα από την αρχή των συγκρούσεων στην Συρία, ακόμη κι από τους φίλους μας και τους συμμάχους μας, από λάθος, χωρίς να υπάρχει κατανόηση του περιεχομένου και του νοήματός της. Ο ”εμφύλιος πόλεμος” στην Συρία σημαίνει ότι υπάρχουν διαχωριστικές γραμμές μεταξύ φανατικών επί τη βάσει εθνικιστικών ή αιρετικών ή θρησκευτικών διαφορών ή ίσως διαφορετικών πολιτικών απόψεων ή διαφορετικών πολιτικών ρευμάτων, ας πούμε, ενώ κάτι τέτοιο δεν έχουμε στην Συρία», δήλωσε χαρακτηριστικά ο πρόεδρος Άσαντ στο τηλεοπτικό κανάλι RT.

(Με πληροφορίες από ΑΠΕ-ΜΠΕ)